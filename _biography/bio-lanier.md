## Σύντομη βιογραφία του Jaron Lanier

Ο Jaron Zepel Lanier θεωρείτε ο πατέρας της εικονικής πραγματικότητας καθώς εκτός του ότι έχει εμπλακεί στα πρώτα συστήματα που την αφορούν είναι και αυτός που έσπρωξε αυτήν την τεχνολογία στα χέρια του απλού κόσμου. Πέρα από επιστήμονας υπολογιστών είναι συνθέτης, συγγραφέας, καλλιτέχνης, και διδάκτορας. Όλες αυτές τις ιδιότητες και πολλές ακόμα κατάφερε να της αναπτύξει σε μεγάλο βαθμό αυτοδίδακτα και αυτή η πολυτεχνία είναι χαρακτηριστικό του. Στα 14 του ο Lanier παρατάει το λύκειο και τελικά αποφασίζει να μπει στο πανεπιστήμιο του Νέου Μεξικού και να σπουδάσει Χημεία και Μαθηματικά, αυτό έπειτα από την συμβουλή του τότε γείτονά του Clyde Tombaugh ο οποιος ανακάλυψε τον πλανήτη Πλούτονα. Μέσα από το πανεπιστήμιο ήρθε σε πρώτη επαφή με τις επιστήμες των υπολογιστών.

Μόλις έγινε 23 έφτιαξε το βιντεοπαιχνίδι “Moondust” που του προσέφερε μια θέση εργασίας στην Atari. Εκεί γνώρισε διάφορες τεχνολογίες και άτομα που σχετίζονταν με τον τότε χώρο της εικονικής πραγματικότητας και πιο συγκεκριμένα στον τομέα τις διάδρασης. Κατέληξε μέσα από τις νέες του γνωριμίες να ιδρύσει την εταιρεία VPL Research όπου ασχολούνταν με την δημιουργία τεχνολογιών πάνω στην εικονική πραγματικότητα, όπως συσκευές διάδρασης για τον εικονικό χώρο και γραφικά. Ήταν η πρώτη εταιρεία που πουλούσε “Κιάλια VR” και γάντια για την διάδραση. Μέσα από αυτήν την δουλειά κατασκεύασε το πρώτο τρισδιάστατο “Avatar” όπως το γνωρίζουμε σήμερα, αλλά και τις πρώτες συσκευές VR με οθόνες που τοποθετούνταν στο κεφάλι του χρήστη, πολύ παρόμοιες με τα σημερινά VR headset. Οι συσκευές στόχευαν και την μάζα, ενώ ο Lanier αποσκοπούσε ένα νέο πιο ανθρώπινο τρόπο διάδρασης με τις συσκευές όπου ο χρήστης διαδρούσε με όλο του το σώμα, και δεν ήθελε να «γινόμαστε εμείς οι ίδιοι συσκευές».

Το έργο του δεν σταματά απλά στο ότι είναι ο λόγος ύπαρξης της σημερνής εικονικής πραγματικότητας. Αποχωρώντας αργότερα από την VPL στράφηκε και στην συγγραφή όπως και στην μουσική (παραμένοντας πάντα και στον τομέα της πληροφορικής) και έχει αλλάξει τον κόσμο μέσα από τις ομιλίες και τα βιβλία του. Το 2014 ένα από τα βιβλία του το "Who Owns the Future?" βραβεύτηκε ως Goldsmith Book από το Harvard ενώ ο ίδιος με το βραβείο ειρήνης του German Book Trade. Το βιβλίο θίγει το μεγάλο θέμα του πώς οι μεγάλες εταιρείες εκμεταλλεύονται την πληροφορία και τα δεδομένα των χρηστών και πως αυτές θέλουν να διαμορφώσουν το μέλλον μας με την δύναμη τους. Εκφράζοντας τις σκέψεις του και την κοσμοθεωρία του μέσα από τα βιβλία του καταφέρνει να ταρακουνήσει τον κόσμο και συνεχίζει να γράφει μέχρι σήμερα.

Ακόμα ο Lanier ήταν ενεργός και στην σκηνή της σύγχρονης κλασικής μουσικής καθώς ο ίδιος είναι πιανίστας και ξέρει να παίζει πολλά ανατολικά μουσικά όργανα. Δεν ήταν ασυνήθιστο για αυτόν να ξεκινήσει μια από τις ομιλίες του παίζοντας Σενγκ και εξηγώντας στο κοινό του πως αυτό το όργανο είναι μια από τις πρώτες υλοποιήσεις ενός δυαδικού συστήματος.

Πιο πρόσφατα (Από το 2001 εώς το 2004) ο Lanier ήταν επισκέπτης διδάκτορας σε πανεπιστήμια και στην Silicon Graphics όπου ασχολήθηκε με την τηλε-παρουσία και την τηλε-εμβύθιση, ενώ ήταν και σύμβουλος στην Liden Lab που εργάζονταν πάνω στο Second Life, παιχνίδι εικονικού κόσμου. Λίγο αργότερα (2006) βοήθησε την Microsoft στο concept και την δημιουργία του Kinect και του Xbox 360 ενώ το 2009 έγινε συνεργάτης τους βοηθώντας τους στην αρχιτεκτονική των συσκευών.

Αυτό που χαρακτηρίζει τον Lanier είναι ότι είναι ένας πολυβραβευμένος “καλλιτέχνης της πληροφορικής”, βαθιά σκεπτόμενος, εφευρέτης, επιστήμονας, μουσικός, και όχι μόνο. Πέρα από το ότι εφηύρε νέους τρόπους διάδρασης με τον υπολογιστή και εισήγαγε τον όρο “Εικονική Πραγματικότητα”, μπόρεσε να αλλάξει και να αναμορφώσει τον κόσμο με τις απόψεις του και το έργο του.
